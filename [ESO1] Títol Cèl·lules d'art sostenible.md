# [ESO1] Títol: Cèl·lules d'art sostenible.

![PortadaCreixen](PortadaCreixen.png)

## **Autoria**

Programació creada per Estela Aguado dins la formació en Competència Digital Docent a l’escola **Creixen Terrassa**.

## **Objectius**

- Familiaritzar els alumnes amb la biologia cel·lular i la importància de les cèl·lules en els éssers vius.
- Fomentar la consciència sobre la importància del reciclatge i la reutilització de materials.
- Explorar diversos estils artístics i fomentar la creativitat
- Relacionar l'art amb l'Objectiu de Desenvolupament Sostenible (ODS) núm. 12: "Assegurar modalitats de consum i producció sostenibles.

## **Descripció de la proposta**

El producte final és la creació d’una obra d’art inspirada en una cèl·lula (eucariota animal, eucariota vegetal o procariota), utilitzant materials reutilitzables i fent ús de diversos estils artístics o tècniques artístiques. Aquest projecte combina l'art, la biologia i la consciència mediambiental mentre promou l'Objectiu de Desenvolupament Sostenible núm. 12 (Sostenibilitat en el consum i la producció).

## **Alumnat a qui s’adreça especialment**

Aquest projecte està adreçat a l’alumnat del cicle inicial de l’ESO, especialment en l'àmbit de 1r de l’ESO.

## **Interdisciplinarietat, transversalitat, relacions amb l’entorn**

Les relacions entre matèries podrien incloure la biologia, per comprendre l'estructura cel·lular, química per explorar els materials reutilitzables, i arts visuals per aplicar estils i tècniques diverses en la creació d'obres que reflecteixin la complexitat cel·lular. Aquesta interdisciplinarietat enriqueix la comprensió artística i científica dels alumnes. La matèria de ciències socials, podria explorar qüestions ètiques relacionades amb la manipulació cel·lular i el paper de la ciència en la societat. Aquesta dimensió social aprofundiria en la comprensió crítica i reflexiva del projecte artístic.

## Programació

# **Projecte 1r de l’ESO: CÈL·LULES D’ART SOSTENIBLE.**

### **Programació Didàctica del dia 1: Introducció a la Biologia i els ODS**

**Durada: 7 hores**

Objectius generals:
Introduir als alumnes al concepte de cèl·lules i la seva importància en els éssers vius.
Augmentar la comprensió dels Objectius de Desenvolupament Sostenible (ODS).
Establir connexions inicials entre la biologia i la sostenibilitat.

Metodologies Utilitzades:

- Exposició oral i discussió.
- Activitats pràctiques i interactives.
- Ús de recursos visuals i multimèdia.
- Tractament de la informació a través de l'ús de materials didàctics.

Horari i Activitats:

- 8.00 - 8.30 h: Benvinguda, creació de grups de treball i avaluació inicial. (30 min)
- 8.30 - 9:00 h: Inici Joc de paraules: "Paraules Sostenibles". (30 min)
- 9.00 - 10:00 h: Introducció a les Cèl·lules (60 min)
- 10:00 - 10:30 h: Pausa per esmorzar (30 min)
- 10:30 -11:30 h: Joc “la cèl·lula humana” (60 min)
- 11:30 - 12:00 h: Introducció als ODS (30 min)
- 12.00 a 13.30 h: Dinàmica: Bingo dels ODS (90 min)
- 15:15 - 17:15 h: Relacionem els ODS amb la biologia

Materials Necessaris:

- Material d'Aula: taules, cadires, pissarres, pantalla per a projeccions.
- Material Didàctic: recursos multimèdia o presentació per a la xerrada introductòria sobre cèl·lules i ODS.
- Material d'Escriure: llibretes, bolígrafs.
- Material Addicional: materials de creació artística com paper, cartolina, tisores, cola, retalls de revistes, etc.
- Material d'Avaluació: rúbrica per avaluar la Presentació dels ODS i la biologia.

### **Programació Didàctica del dia 2: Art a l’aula**

**Durada: 7 hores**

Objectius generals:
Familiaritzar-se amb obres d'art fetes amb materials reutilitzats, autors i moviments artístics.
Relacionar l'art amb materials reciclats amb els Objectius de Desenvolupament Sostenible (ODS).
Crear un catàleg de classe amb les obres seleccionades.

Metodologies Utilitzades:

- Aprenentatge basat en projectes.
- Visites virtuals a museus i catàlegs d'imatges.
- Treball en grup i discussió.
- Avaluació formativa i participativa.

Horari i Activitats:

- 8.00 - 8.30 h: Inici i Benvinguda (30 min)
- 8.30 - 9.30 h: Introducció a l'art (60 min)
- 9.30 - 10.00 h: Visita virtual a museus (30 min)
- 10.00 - 10.30 h: Pausa per esmorzar (30 min)
- 10.30 - 12.00 h: Recerca d'obres relacionades amb els ODS (90 min).
- 12.00 - 13.30 h: Creació del catàleg de classe (90 min)
- 15.15-16.30 h: Acabar el catàleg de la classe i presentació.

Materials Necessaris:

- Material d'Aula: ordinadors, pissarres i material d'escriptura.
- Material Didàctic: catàlegs d'imatges d'obres d'art, presentació sobre els ODS.
- Material Addicional: imatges d'obres d'art, accés a internet.
- Material d'Avaluació: rúbriques d'avaluació per a la participació i la creació del catàleg de classe.

### **Programació Didàctica del dia 3: Esbós “Cèl·lules d’art sostenible”**

**Durada: 5 hores**

Objectius generals:
Familiaritzar als alumnes amb l’ODS 12 de les Nacions Unides.
Comprendre la importància del consum responsable i la reutilització de materials.
Fomentar la creativitat i la consciència mediambiental.

Metodologies Utilitzades:

- Aprenentatge actiu i participatiu.
- Tracte de temes mediambientals i sostenibles.
- Treball en grup i col·laboració.

Horari i Activitats:

- 8.00 - 8.30h: Inici i Benvinguda (30 min)
- 8.30 - 9.30h: “Escape room” ODS 12 i les 3R (60 min)
- 9:30 - 10.00h: Esbós cèl·lules d’art sostenible
- 10.00 - 10.30h: Pausa per esmorzar
- 10.30 - 12.00h: Recerca i creació d'esbossos (90 min).
- 12:00 - 13.30h: Presentació i reflexió.

Materials Necessaris:

- Materials artístics i reutilitzats.
- Presentacions o recursos sobre els ODS.
- Espai d'art i taules de treball.

### **Programació Didàctica del dia 4: Taller de “Cèl·lules d’art sostenible”**

**Durada: 7 hores**

Objectius Generals:
Introduir una Tècnica Artística.
Promoure el Coneixement dels ODS.
Desenvolupament de la Creativitat.

Metodologies Utilitzades:

- Aprenentatge actiu i pràctic.
- Treball en petits grups.
- Presentacions d'ODS i tècniques artístiques.

Horari i Activitats:

- 8.00 - 8.15: Inici i Benvinguda (15 min)
- 8.15 - 10.00: Creació de les cèl·lules
- 10.00-10.30: Esmorzar (30 min)
- 10.00 - 13:30: Continuació del Projecte
- 15.15 - 17:15: Edició dels vídeos-diaris

Materials Necessaris:

- Materials artístics i reutilitzats.
- Material d'escriptura per prendre notes i reflexionar.

### **Programació Didàctica del dia 5: Museu digital**

**Durada: 5 hores**

Objectius Generals:
Fomentar la creativitat i l'expressió artística.
Desenvolupar habilitats d'investigació i treball en equip.
Promoure la consciència social i la comprensió dels ODS.

Metodologies Utilitzades:

- Aprenentatge basat en projectes.
- Treball en grup i col·laboratiu.
- Ús de la tecnologia i recursos digitals.

Horari i Activitats:

- 8.00 - 8.15: Inici i Benvinguda (15 min)
- 8.15 - 9.00: Presentació de les cèl·lules i explicació.
- 9.00-9.30: Fotos de les obres.
- 9.30 - 10.00: Creació del museu virtual.
- 10.00- 10.30: Pausa per esmorzar
- 10.30 - 13:00: Continuació i entrega dels museus virtuals.
- 13.00 -13.30: Cloenda i avaluació final.

![PeuSubvencio.png](PeuSubvenci%C3%B3.png)
